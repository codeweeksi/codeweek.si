---
layout: page
title: Novice
---
<ul>
	<li><a href="#20170222">22. februar 2017: V Tednu programiranja 2016 je programiralo milijon mladih</a></li>
	<li><a href="#20160930">31. september 2016: Prijavite svoj razred: Oktobra delavnice programiranja na vseh šolah</a></li>
	<li><a href="#20160617">17. junij 2016: Evropski teden programiranja 2016 – Digitalne veščine za digitalno družbo</a></li>
	<li><a href="#20151002">2. oktober 2015: Do leta 2020 bo v Evropi 800.000 novih delovnih mest na področju IKT</a></li>
</ul>

<hr />
<p>| 22. februar 2017 |:</p>
<h2 id="20170222">V Tednu programiranja 2016 je programiralo milijon mladih</h2>
<p>Na 23.000 delavnicah programiranja, ki so oktobra lani potekale povsej Evropi, je sodelovalo skoraj milijon ljudi (970.000). To je dvakrat toliko kot leto pred tem! Povprečna starost udeležencev je bila 11 let, skoraj polovica (46%) je bila deklet.</p>

<p><strong>Andrus Ansip</strong>, Podpredsednik za enotni digitalni trg pri Evropski komisiji, je dejal: "Vesel sem, da je gibanje postalo tako priljubljeno, še posebej, ker programiranje postaja vse bolj pomembno. Ustvarjalnost pri uporabi digitalnih tehnologij je bistvenega pomena za vsakogar, za Evropejce, saj nam omogoča, da polno sodelujemo v digitalni družbi. Poleg tega bo znanje programiranja nepogrešljivo za delovna mesta v prihodnosti."</p>

<p><strong>Alessandro Bogliolo</strong>, Koordinator tedna programiranja, je prijetno presenečen nad četrto izvedbo projekta: "Zelo prijetno sem presenečen nad vplivom CodeWeeka 2016 v tisočih šolah, kjer so učitelji in učenci prepoznali skupno veselje do ustvarjalnosti in učenja. Peta obletnica CodeWeeka bo zagotovo velik hit in priložnost za povečanje dobrih učinkov te pomembne iniciative."</p>

<h3>CodeWeek v Afriki</h3>
<p>Poleg milijona mladih v Evropi je pod okriljem projekta programiralo še 430.000 mladih Afričanov iz 30 držav, kjer Teden programiranja poteka v obliki javno-zasebnega partnerstva.</p>

<h3>Mladi in šole zelo aktivni</h3>

<p>Na tisoče prireditev je potekalo v šolah, knjižnicah, podjetjih in drugod, kjer so mentorji našli primeren prostor za poučevanje algoritmičnega mišljenja, programiranje, delo s strojno opremo in sestavljanje robotkov.</p>

<p>Na tekmovanju <strong>CodeWeek4All</strong> je sodelovalo 1800 šol, 700 šolam je uspelo doseči zastavljeni cilj in osnove programiranja predstaviti več kot polovici svojih učencev. Evropska komisija bo tem najuspešnejšim šolam podelila certifikat odličnosti za vzpodbujanje digitalne pismenosti.</p>

<h3>Peta izvedba Tedna programiranja bo 7.-22. oktobra 2017</h3>

<p>Evropski teden programiranja letos praznuje peto obletnico. Da bi šole lažje organizirale oktobrske delavnice programiranja, ko so v številnih državah počitnice, bo letos na voljo več časa: Teden programiranja 2017 bo zato potekal dva tedna, 7.-22. oktobra.</p>

<p>Ker je pomembno, da pričnete programerske delavnice načrtovati čim prej, smo že pripravili <a href="http://codeweek.si/gradiva/" target="_blank">gradiva</a>, ki bodo morda v pomoč. Ne pozabite pa vstopiti v stik z mentorji in sponzorji, ki vam bodo pomagali deliti znanje programiranja z mladimi.</p>

<hr />
<p>| 30. september 2016 |:</p>
<h2 id="20160930">Prijavite svoj razred: Oktobra delavnice programiranja na vseh šolah</h2>
<h3>Med 15. in 23. oktobrom se bo odvijal Evropski teden programiranja ‘Europe Code Week’</h3>
<p>Osnovne in srednje šole vabimo, da se v Evropskem tednu programiranja priključite gibanju za razvoj digitalnih veščin otrok in mladostnikov. V ta namen smo pripravili gradivo, s katerim lahko izvedete delavnico programiranja v svojem razredu - četudi nimate računalnikov in se s programiranjem niste še nikoli srečali. 
V Tednu programiranja želimo učencem in dijakom na vseh slovenskih šolah zagotoviti vsaj eno učno, kjer bodo razvijali digitalne veščine. S tem namenom smo izdelali <strong>učni načrt za delavnico osnov programiranja</strong>, s katerim boste učitelji lahko samostojno izvedli zabavno učno uro - tudi tisti, ki se s programiranjem srečujete prvič. Gradivo za učitelje je namreč oblikovano tako, da z delavnico ne bo dosti dodatnega dela, le eno šolsko uro med 15. in 23. oktobrom boste posvetili programiranju.</p>
<h3>Kaj če ne znam programirati?</h3>
<p>Ker večina učiteljev in profesorjev nima izkušenj s programiranjem, smo izdelali poseben <a href="http://codeweek.si/gradiva/ucni_nacrt" target="_blank">Učni načrt</a>, ki bo razred korak za korakom vodil skozi izvedbo učne ure programiranja s programom Scratch.</p>
<h3>Kaj pa če nimamo računalniške učilnice?</h3>
<p>Kako se lahko vi in vaša šola udeležite Tedna programiranja, tudi če nimate na voljo računalniške učilnice, smo zapisali v <a href="http://codeweek.si/gradiva/navodila_za_ucitelje" target="_blank">Navodilih za učitelje</a>.</p>
<h3>Najuspešnejše šole prejmejo certifikat Evropske komisije</h3>
<p>Evropska komisija bo šolam, ki bodo k delavnicam v okviru Tedna programiranja pritegnile več kot polovico svojih učencev oziroma dijakov, podelila certifikat odličnosti pri poučevanju digitalnih veščin. <a href="http://codeweek.eu/codeweek4all/" target="_blank">Več informacij in prijavnica</a>.</p> 
<h3>Pouk digitalnih veščin ključen za mlade v Sloveniji</h3>
<p>Slovenija spada med države, kjer digitalnih veščin ne poučujemo sistematično; tudi pouk računalništva v srednjih šolah se večinoma dotakne le urejanja besedilnih datotek in preglednic. Zato mladi ostajajo uporabniki pametnih telefonov, tablic in računalnikov, ki pogosto ne razumejo ozadja interneta in nameščenih aplikacij. Pri surfanju, branju novic, klepetanju in igranju ne znajo zaščititi svoje zasebnosti, pri raziskovanju in zbiranju podatkov na spletu pa ne znajo ločiti zrnja od plev. Bodo čez nekaj let lahko opravljali katerega od poklicev, ki bodo zahtevali poznavanje delovanja digitalne tehnologije?</p>

<hr />
<p>| 17. junij 2016 |:</p>
 <h2 id="20160617">Evropski teden programiranja 2016 – Digitalne veščine za digitalno družbo</h2>

<p>V tednu od 15. do 23. oktobra se bodo na prireditvah, v učilnicah in knjižnicah v Evropi znova zbrali otroci, mladi, odrasli, starši in učitelji, da bi se učili programiranja.</p>

<p>Evropski teden programiranja je pobuda prostovoljcev – ambasadorjev, ki si prizadevajo razširiti znanje programiranja. Lani so v 46 državah v Evropi in drugod pripravili skoraj 8.000 programerskih kotičkov in delavnic, ki se jih je udeležilo več kot pol milijona ljudi.</p>

<p>Večina dogodkov Tedna programiranja se odvija na osnovnih in srednjih šolah, letošnji teden programiranja pa bo potekal tudi v sodelovanju z mrežo 65.000 <a href="http://www.publiclibraries2020.eu/" target="_blank">javnih knjižnic</a> v EU.</p>

<h3>Teden programiranja 2016 na vseh slovenskih šolah</h3>
<p>Slovenski ambasadorji projekta Teden programiranja so si za letos zadali posebno nalogo: učencem in dijakom na vseh slovenskih šolah želijo zagotoviti vsaj eno učno uro, na kateri bodo lahko spoznali programerske veščine. S tem namenom pripravljajo učni načrt za delavnico osnov programiranja za osnovne in srednje šole. Z njim bodo učitelji lahko samostojno izvedli zabavno učno uro &#8211; tudi tisti, ki se s programiranjem srečujejo prvič.</p>
<p>Profesorji in učitelji vseh šol bodo učni načrt začetne delavnice programiranja prejeli septembra. Gradivo bo oblikovano tako, da s programersko delavnico ne bodo imeli dosti dodatnega dela, le eno učno uro med 15. in 23. oktobrom bodo morali posvetiti programiranju.</p>

<h3>Spričevalo odličnosti za šole CodeWeek4All</h3>
<p>Šole, ki bodo k programerskim delavnicam pritegnile vsaj polovico učencev in dijakov, bodo pridobile spričevalo programerske odličnosti; vendar se morajo zanj predhodno prijaviti na natečaj <a href="http://codeweek.eu/codeweek4all/" target="_blank">Teden programiranja za vse &#8211; CodeWeek4All</a>. S tem spričevalom se bo šola uvrstila na zemljevid odličnih evropskih izobraževalnih ustanov, ki mladim pomagajo razvijati digitalne veščine.</p>

<h3>Zakaj je znanje programiranja pomembno?</h3>
<p>Programiranje je ena od temeljnih digitalnih veščin. Povpraševanje po njih se na trgu dela vsako leto poveča za 3 %, število mladih z ustreznimi znanji pa tega povpraševanja ne dohaja. Kljub visoki stopnji brezposelnosti v Evropi zato številna prosta delovna mesta na področju informacijskih in komunikacijskih tehnologij (IKT) ostajajo nezasedena; po nekaterih ocenah bo zato Evropi do leta 2020 primanjkovalo 800.000 digitalno opismenjenih delavcev.</p>

<p>Mladi, ki pričnejo digitalne veščine pridobivati že v šoli, imajo na globaliziranem trgu delovne sile boljše izhodišča v primerjavi s tistimi, ki se z njimi srečujejo šele kasneje v življenju. Še pomembneje je, da z znanjem programiranja bolje razumejo, kako stvari delujejo, in da se pri učenju, delu in zabavi povezujejo z ustvarjalnimi ljudmi.</p>

<p>“<i>S programiranjem se intuicija spremeni v rešitev, ideja v inovacijo. Programerski način razmišljanja sprošča ustvarjalnost. Sploh ne gre za tehnologijo, ampak za osebno opolnomočenje. Zato izkoristite priložnost, ki jo ponuja evropski teden programiranja 2016, in se naučite več o programskem jeziku, zraven pa povabite še druge člane svoje družine in prijatelje in delite navdušenje milijonov ljudi po vsem svetu,</i>&#8221; poziva evropski koordinator Tedna programiranja <strong>Alessandro Bogliolo</strong>.</p>

<h3><b>Osnovne informacije o evropskem tednu programiranja</b></h3>
<p>Evropski teden programiranja so prvič organizirali leta 2013. Evropska komisija prireditev podpira v okviru svoje strategije za <a href="http://ec.europa.eu/priorities/digital-single-market/" target="_blank">enotni digitalni trg</a>, digitalno znanje namerava vključiti tudi v svojo pobudo v zvezi z znanji in spretnostmi junija 2016.</p>

<p>Projekt je pritegnil podporo programerskih in izobraževalnih gibanj, kot sta <a href="http://coderdojo.com/" target="_blank">CoderDojo</a> in <a href="http://railsgirls.com/" target="_blank">Rails Girls</a>. Podjetja Microsoft, SAP, Liberty Global in Facebook ter Evropska šola so v okviru <a href="http://ec.europa.eu/digital-agenda/en/grand-coalition-digital-jobs" target="_blank">velike koalicije za digitalna delovna mesta</a> dali <a href="http://www.allyouneediscode.eu/" target="_blank">pobudo EU glede programiranja</a>, v okviru katere bodo skupaj s številnimi drugimi partnerji v Evropskem tednu programiranja organizirali izobraževanja za otroke in odrasle.</p>

<h3><b>Več o Evropskem tednu programiranja</b></h3>
<ul>
<li><a href="http://www.codeweek.si" target="_blank">CodeWeek.si</a> &#8211; slovensko spletno mesto Tedna programiranja</li>
<li><a href="http://www.codeweek.eu" target="_blank">CodeWeek.eu</a> &#8211; osrednje spletno mesto Tedna programiranja</li>
<li><a href="http://www.facebook.com/codeweek.si" target="_blank">Facebook.com/CodeWeek.si</a> &#8211; slovenska skupnost CodeWeek na Facebooku</li>
<li><a href="http://www.twitter.com/codeweekeu" target="_blank">Twitter.com/CodeWeekEU</a></li>
</ul>

<hr />
 <p>| 5. oktober 2015 |:</p>
 <h2 id="20151002">Do leta 2020 bo v Evropi 800.000 novih delovnih mest na področju IKT</h2>

<p><strong>Število delovnih mest, ki zahtevajo digitalno pismene zaposlene, hitro narašča – ne le v računalništvu ampak tudi v zdravstvu, arhitekturi, turizmu, umetnosti in na številnih drugih področjih. Če se evropske državene bodo hitro zganile in poskrbele za sistematično digitalno opismenjevanje mladih, bo Evropi do leta 2020 primanjkovalo 800.000 zaposlenih z znanjem informacijskih in komunikacijskih tehnologije (IKT).</strong></p>

<h3>Leta 2020 v Evropi 800.000 novih delovnih mest v sektorju IKT</h3>
<p>Na področju IKT v Evropi vsako leto ustvarimo 120.000 novih delovnih mest, poroča Evropska komisija. Podpredsednik EK <strong>Andrus Ansip</strong>, odgovoren za vzpostavitev enotnega digitalnega trga pri tem opozarja, da sicer pozitiven gospodarski trend prinaša tudi nove izzive: “Evropa bi se do leta 2020 lahko znašla v situaciji, ko bi ji primanjkovalo 800.000 ustrezno kvalificiranih delavcev z znanji IKT”, ker je digitalna pismenost Evropejcev prenizka.</p>

<h3>40 % Evropejcev brez ustreznih računalniških znanj</h3>
<p>Kar 40 % državljanov EU ne poseduje osnovnih računalniških znanj, 20 % Evropejcev pa interneta še ne uporablja. 60 % devetletnikov v državah članicah EU obiskuje šole, ki so brez ustrezne računalniške opreme. Med 50 % in 80 % učencev v državah EU še ne uporablja digitalnih pripomočkov za raziskovanje, zbiranje informacij in utrjevanje znanja, kot so elektronski učbeniki in enciklopedije, računalniške simulacije in igre z izobraževalninmi vsebinami, podkasti. Vir podatkov je <a href="https://ec.europa.eu/digital-agenda/en/use-internet" target="_blank">raziskava Evropske komisije o digitalni pismenosti in rabi interneta v Evropi</a>.</p>

<h3>Teden programiranja 10.-18. oktobra</h3>
<p>Z namenom dvigovanja digitalne pismenosti je ob podpori Evropske komisije leta 2013 nastal <a href="http://www.codeweek.eu" target="_blank">Evropski teden programiranja</a>. V projektu, ki je samo lani osnove programiranja približal 150.000 otrokom in odraslim v Evropi, letos sodeluje 36 držav, tudi Slovenija (www.codeweek.si).</p>

<p>Slovenske osnovne in srednje šole, fakultete, podjetja, številna društva, zavodi in druge organizacije bodo izvajali tečaje, na katerih se bo prav vsak lahko preizkusil v programiranju, ustvaril svojo spletno stran ali mobilno aplikacijo.</p>

<h3>Slovenija dala iniciativo za nastanek European Codeweek</h3>
<p>“CodeWeek postaja najpomembnejša vseevropska pobuda, ki spodbuja k razvijanju veščin programiranja,” pravi glasnik digitalnih tehnologij <strong>Aleš Špetič</strong> in izpostavlja, da je bila slovenska pobuda ključna za zagon projekta: “Slovenci smo lahko posebej ponosni, da  je pobuda za CodeWeek prišla prav iz Slovenije. Programiranje je jezik 21. stoletja in  omogoča razvoj in blaginjo, ter priložnost za vse, da razumejo tehnologije, ki nam lajšajo življenje in zbližujejo ljudi. Zato vabim vse, da se v Tednu programiranja pridužijo pobudi in spoznajo nekaj novega.”</p>

<p>Tudi odgovorni na Ministrstvu za izobraževanje, znanost in šport, ki ga vodi dr. <strong>Maja Makovec Brenčič</strong>, razumejo pomen računalniške pismenosti za razvoj slovenskega gospodarstva in ustvarjanje delovnih mest. V okviru Tedna programiranja vzpodbujajo slovenske šole k organizaciji delavnic programiranja; zavedajo se tudi, kako pomembno je, “da bi bilo algoritmično mišljenje in programiranje v zadostni meri vključeno v kurikul osnovnih šol, saj po eni strani učinkovito prispeva k razvoju logičnega in abstraktnega mišljenja po drugi strani pa tudi k dvigu kakovosti področja računalništva in informatike v naši družbi” pravi mag. <strong>Borut Campelj</strong>, pristojen za informatizacijo šolstva na MIZŠ.</p>
