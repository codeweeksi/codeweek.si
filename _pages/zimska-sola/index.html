---
layout: subpage_plain
title: Zimska šola programiranja za osnovnošolke
permalink: /zimska-sola/
---
Za dekleta iz socialno ogroženih družin med zimskimi počitnicami pripravljamo brezplačno šolo programiranja. Med 25. 2. in 1. 3. bodo dekleta v Poligon kreativnem centru spoznala osnove programiranja <strong>računalniških igric</strong>, se preizkusila v izdelovanju elektronske <strong>vremenske postaje</strong> in <strong>pametnih oblačil</strong>, debatirala bodo o <strong>odgovorni in etični rabi tehnologije</strong> ter na delavnici v kemijskem laboratoriju Instituta Jožef Stefan spoznavala uporabo <strong>računalništva v znanosti</strong>.

<img src="/assets/img/events/zimska-sola.jpg" alt="Zimska šola programiranja" width="750px" />

<h3>Osnove programiranja</h3>
V ponedeljek bodo spoznavale osnove programiranja, medtem ko bodo s programom Scratch ustvarjale <strong>računalniške igre</strong>. Da med delavnico ne bodo migali samo možgani, se bodo dekleta učila postopkov za razvrščanje podatkov tudi brez računalnika, in sicer med gibanjem v prostoru.

Mentorici: <strong>dr. Mateja Verlič Brunčič</strong> in <strong>Katja K. Ošljak</strong>

<h3>Elektronika</h3>
V torek bodo dekleta izdelalovala <strong>mini vremenske postaje</strong>. Na mikrokrmilnik <strong>Arduino</strong> bodo povezale senzorje za merjenje temperature in vlage ter priključile ultrazvočni senzor. Z vremensko postajo bodo izmerile količino padavin in spremljale ali je v prostoru prišlo do izpusta vode. Vremenske postaje bodo sprogramirale tako, da bodo ob preseženih mejnih vrednostih oddajale opozorila s svetlobnimi in z zvočnimi signali.

Mentor: <strong>dr. Matej Kovačič</strong>, Institut Jožef Stefan, C3T

<h3>Računalniki znanstvenikov</h3>
V sredo bodo dekleta obiskala <strong>kemijski laboratorij</strong> na <a href="https://www.ijs.si/" target="_blank">Institutu Jožef Stefana</a>, kjer bodo spoznavala, kako <strong>računalniki znanstvenikom pomagajo spremljati kemijske poskuse</strong>. Med delavnico bodo dekleta izdelala naprave, s katerimi bodo spremljale ali in za koliko se med reakcijo spremeni temperatura in pH snovi. Za enega od poskusov bodo temperaturni senzor priključile na mikrokrmilnik Arduino in ga sprogramirale, da bo na računalniškem zaslonu risal graf temperaturne spremembe. Prav tako bodo spoznale izdelavo in delovanje preprostega pH metra. Modul izvajamo v sodelovanju s <a href="http://k1.ijs.si/sola-eksperimentalne-kemije/" target="_blank">Šolo eksperimentalne kemije</a>.

Mentorja: <strong>dr. Melita Tramšek</strong>, Institut Jožef Stefan, Odsek za anorgansko kemijo in tehnologijo in <strong>dr. Matej Kovačič</strong>, Institut Jožef Stefan, C3T

<h3>Odgovornost v času interneta</h3>
Četrtkov program je razdeljen v tri dele, v katerih bodo dekleta spoznavala: <strong>medijsko pismenost</strong>, npr. kako se uporabniki množičnih medijev znajdejo v poplavi medijskih vsebin, zakaj ni vsak YouTube kanal že sam po sebi kvaliteten vir informacij; <strong>etiko programiranja</strong>, npr. kaj vse je priporočljivo upoštevati, ko se odločamo za ustvarjanje nove digitalne storitve oziroma produkta, kaj lahko glede zaščite zasebnosti naredimo sami; <strong>ekonomijo nadzora</strong>, npr. koliko so vredni naši osebni podatki, kako jih preprodajajo in kako se lahko pri tem zaščitimo. Program izvajamo v sodelovanju z <a href="https://www.drzavljand.si" target="_blank">Zavodom Državljan D</a>.

Mentor: <strong>Domen Savič</strong>, Zavod Državljan D

<h3>Pametna oblačila</h3>
Zadnji dan se bodo dekleta posvetila modi in bodo spoznavala uporabo računalništva pri izdelavi pametnih oblačil. S pomočjo mentorjev bodo dekleta izdelala <strong>elektronsko nosljivo glasbilo</strong>, ki bo sestavljeno iz mikrokontrolerja ter ostalih interaktivnih/prevodnih delov. Pri tem bodo utrjevala znanje iz elektronike, delovanja senzorjev in spoznavala <strong>prevodni tekstil</strong>. S svojimi nosljivimi glasbili bodo nato z gibanjem in interakcijami ustvarjala zvoke. Program so pripravili sodelavci <a href="http://kersnikova.org/rampa/" target="_blank">Rampa Laba</a>.

Mentorici: <strong>Sanja Hrvačanin</strong> in <strong>Eva Pondrk</strong>, obe iz Rampa Laba

<hr>

<h2>Prijave</h2>
Sporočamo, da so vsa prosta mesta na delavnici zapolnjena, vendar bomo zaradi velikega zanimanja za učenje digitalnih veščin v Poligonu od marca pa vse do poletnih počitnic prirejali <strong>sobotne delavnice digitalnega opismenjevanja</strong> za dekleta in fante. Tudi na njih se bodo učili programiranja, oblikovanja računalniških iger, elektronike, pametnih oblačil in glasbil. Za več informacij se <a href="https://goo.gl/forms/CuXYjG6oLwIG0j812" target="_blank">prijavite na e-obvestila</a>, spremljajte našo spletno stran, <a href="http://facebook.com/codeweek.si" target="_blank">Facebook</a> ali pišite na <strong>info@codeweek.si</strong>.

<hr>

<h2>Organizatorji</h2>
Zimsko šolo programiranja za osnovnošolke organizirata iniciativa <strong>Code Week</strong> in <strong>Zavod Poligon</strong> v sodelovanju z <strong>Zvezo prijateljev mladine Moste-Polje</strong>, s <strong>FabLab mrežo Slovenija</strong>, z <strong>Rampa Lab</strong>, <strong>Zavodom Državljan D</strong>, <strong>Institutom Jožef Stefan</strong> in <strong>Fakulteto za elektrotehniko</strong> Univerze v Ljubljani.

<hr>
