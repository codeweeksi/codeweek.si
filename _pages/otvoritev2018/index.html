---
layout: subpage_plain
title: Otvoritev Code Weeka 2018
permalink: /otvoritev2018/
---
<h2>Slovensko otvoritev Tedna programiranja bomo obeležili z dogodkom Everyone can code and be creative</h2>

<p>V soboto, 6. oktobra, bo na Fakulteti za elektrotehniko potekal otvoritveni dogodek Slovenskega tedna programiranja - Code Week, ki smo ga poimenovali <strong>Everyone can code and be creative</strong>. V okviru letošnjega Tedna programiranja, ki bo potekal do 21. oktobra, se bodo v tem času zvrstili še številni drugi zanimivi dogodki in delavnice. <a href="https://codeweek.eu/events" target="_blank">Poiščite jih na zemljevidu!</a></p>

<h3>Delavnice istočasno tudi v drugih krajih po Sloveniji</h3>

Otvoritveni dogodek je namenjen osnovno- in srednješolcem, starim od 12 do 18 let. Po krajši otvoritveni slovesnosti ob 10. uri bodo vse do 13. ure na Fakulteti za elektrotehniko potekale različne delavnice in projekcija filma. Hkrati bodo v sklopu dogodka številne delavnice potekale tudi na drugih lokacijah po Sloveniji – v Mariboru, Kopru, Kranju, Novem mestu in Krškem. Organizirali jih bodo partnerji Code Weeka in mreže FabLab. Udeleženci bodo osvajali digitalne veščine, vse bolj potrebne za prihodnost. V Ljubljani se bodo delavnic udeležili tudi mladi iz Zavoda MISS, dnevnega centra za otroke in mladostnike.</p>

<h3>Dogodek podpirajo podjetje Google in Ministrstvo za javno upravo</h3>

Dogodek »Everybody can code and be creative« organizirata Code Week Slovenia (tj. Slovenski teden programiranja) in FabLab mreža Slovenije, katere soustanoviteljica in koordinatorica je Fakulteta za elektrotehniko. Namen FabLab mreže je tvoriti most med izobraževanjem, industrijo in gospodarstvom. Dogodek sponzorirata podjetje Google in Ministrstvo za javno upravo, katerega predstavnik bo s svojo prisotnostjo na dogodku izkazal še dodatno podporo dogajanju.
