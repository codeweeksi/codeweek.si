---
layout: subpage_plain
title: Otvoritev Code Weeka 2018
permalink: /otvoritev2018/
---
<h4>Slovensko otvoritev Tedna programiranja bomo obeležili z dogodkom Everyone can code and be creative, ki bo 6. oktobra ob 10. uri na Fakulteti za elektrotehniko v Ljubljani. V okviru letošnjega Tedna programiranja, ki bo potekal do 21. oktobra, se bodo v tem času zvrstili še številni drugi zanimivi dogodki in delavnice. <a href="https://codeweek.eu/events" target="_blank">Poiščite jih na zemljevidu!</a></h4>

<h3>Delavnice istočasno po različnih krajih v Sloveniji</h3>

<p>Otvoritveni dogodek je namenjen osnovno- in srednješolcem ter študentom. Po krajši otvoritveni slovesnosti ob 10. uri bodo vse do 13. ure na Fakulteti za elektrotehniko potekale različne delavnice in projekcija filma. Hkrati bodo v sklopu dogodka številne delavnice potekale tudi na drugih lokacijah po Sloveniji – v Mariboru, Kranju, Novem mestu in Krškem. Organizirali jih bodo partnerji mreže FabLab in podporniki projekta Code Week. Udeleženci bodo osvajali računalniško mišljenje, se učili programiranja in drugih veščin, ki gradijo pismenost 21. stoletja. V Ljubljani se bodo delavnic udeležili tudi mladi iz Zavoda MISSS, dnevnega centra za otroke in mladostnike, posebno delavnico pa pripravljamo tudi za otroke z aspergerjevim sindromom. Dogodek organiziramo v sodelovanju s FabLab mrežo Slovenije ob podpori podjetja Google in Ministrstva za javno upravo.</p>

<hr>

<h2>Program</h2>


<p>Delavnice ob začetku Tedna programiranja potekajo sočasno v Kranju, Krškem, Ljubljani, Mariboru in Novem mestu.<p>
  
<h3>V Ljubljani</h3>

<h4>Računalniške igrice tvojih staršev</h4>
<p><strong>Društvo računalniški muzej |</strong> Računalniške igre današnjih generacij so veliko naprednejše od iger, izdelanih za prve osebne računalnike. A čeprav so bile te igre izdelane pred desetletji in tehnično ter oblikovno manj dovršene, za uporabnike niso bile nič manj privlačne od današnjih. O razlikah med starimi in novimi igrami se na delavnici ne bomo le pogovarjali ampak jih bomo tudi izkusili. V ta namen bomo priključili nekaj legendarnih računalnikov iz zbirke Računalniškega muzeja, kot so ZX Spectrum, Commodore in Atari in na njih pognali igrice, ki so jih nekoč igrali starši udeležencev delavnice. Ob tem se bomo dotaknili tudi tehniških in kulturnih kontekstov, v katerih so računalniške igre nastajale nekoč in jih primerjali s sodobno produkcijo iger. <a href="https://codeweek.eu/view/163232/racunalniske-igre-tvojih-starsev" target="_blank">Preberi več.</a></p>

<h4>Računalniki v kemiji</h4>
<p><strong>Slovensko društvo ljubiteljev kemije in Institut Jožef Stefan |</strong> Računalniki znanstvenikom pomagajo spremljati kemijske poskuse, kadar želijo izvedeti, kaj se med kemijsko reakcijo dogaja. S senzorji lahko natančno izmerijo ali in za koliko se med reakcijo spremeni temperatura in pH snovi. Za enega od poskusov bomo uporabili temperaturni senzor, ga priključili na mikrokrmilnik Arduino in sprogramirali, da bo na računalniškem zaslonu risal graf temperaturne spremembe. Delovanje senzorja bomo nato preizkusili z nekaj kemijskimi poskusi. Razložili bomo navodila za izdelavo in delovanje preprostega pH metra, ki ga bomo nato ravno tako uporabili pri kemijskih poskusih. <a href="https://codeweek.eu/view/165790/racunalniki-v-kemiji" target="_blank">Preberi več.</a></p>

<h3>V Mariboru</h3>

<h4>Indie Game Workshop: Delavnica izdelave računalniških iger</h4>
<p><strong>Kreatorlab |</strong> Indie Game delavnica v Kreator Labu je odlična izhodiščna točka za vse mlade nadobudneže od 13. do 17. leta, ki si želijo spoznati potek dela izdelave računalniških in iger za mobilne naprave. Na tridnevni delavnici bomo v okolju Unity in s pomočjo programa Blender za 3D oblikovanje. Med zabavnim delom bomo uporabljali programska jezika C# in Java, naš cilj pa bo v kratkem času izdelati lastno zabavno igrico. Z orodjem Unity je izdelana več kot tretjina vseh igric. Pri delu in zabavi nas bo vodil izkušen izdelovalec igric in nam pomagal uresničiti vse zabavne zamisli. Posebno predznanje za udeležbo na delavnici ni potrebno! <a href="https://codeweek.eu/events/" target="_blank">Preberi več.</a></p>
  
<h3>V Kranju</h3>

<h4>Alice 3 - uvod v programiranje</h4>
<p><strong>Fakulteta za organizacijske vede |</strong> Alice 3 ponuja enostaven in kreativen prvi stik s programiranjem za mlade od 12. do 18. leta starosti. Z obsežno knjižnico zabavnih modelov, v večini likov iz knjige Alica v čudežni deželi, sestavimo zanimivo zgodbo in jo brez posebnega predznanja prikažemo v 3D okolju. Vse gradnike enostavno povlečemo iz knjižnice in sestavljamo bloke programske kode. Z Alice 3 s programiranjem seznanimo osnovnošolce, ali pa jo uporabimo za predstavitev principov objektnega programiranja v okviru višješolskega izobraževanja.  Celotna zgodba, ki jo sestavljamo v okolju Alice 3 je zapisana v programskem jeziku Java in omogoča enostaven prenos v druga razvojna okolja. <a href="https://codeweek.eu/events/" target="_blank">Preberi več.</a></p>

<h4>Greenfoot - prvi koraki v Javi</h4>
<p><strong>Fakulteta za organizacijske vede |</strong> Greenfoot je orodje, ki omogoča zabaven uvod v programiranje za mlade od 14. do 18. leta starosti. V interaktivnem vizualnem svetu se naučimo objektnega programiranja v Javi. Z igralci, ki živijo v svojem svetu sestavimo igro, simulacijo ali drug grafični program. Interaktivno razvojno okolje je enostavno, namenjeno prav tistim, ki se s programskim jezikom šele spoznavajo. Greenfoot okolje je dovolj enostavno, da ga lahko uporabljajo začetniki, hkrati pa Java omogoča razvoj impresivnih aplikacij. Orodje Greenfoot je bilo razvito prav z namenom poučevanja programskega jezika Java, tako da je uporabniški vmesnik enostaven. V okviru delavnice bomo izdelali kratko igro, ki jo boste lahko nadgradili z novimi idejami. <a href="https://codeweek.eu/events/" target="_blank">Preberi več.</a></p>

<h4>Arduino začetna delavnica</h4>
<p><strong>Klub OpenLab |</strong> Te zanimajo pametni domovi? Želiš pobližje spoznati Internet stvari – IoT? Želiš svoj dom opremiti s senzorji gibanja, kakovosti zraka in hrupa ali pa morda kar s portalom za upravljanje doma? Morda pa se le želiš naučiti nekaj novega? Naredi prvi korak in se nam pridruži na Arduino začetni delavnici, kjer se boš seznanil/a s programiranjem mikrokrmilnika Arduino. Brez skrbi, začeli bomo pri osnovah. Na delavnici se boš naučil/a, kako mikrokrmilnike povezati z različnimi senzorji in že si na pravi poti, da izpelješ svoj prvi projekt. Zaželeno je, da na delavnico prineseš svoj prenosni računalnik z nameščenim Arduino razvojnim okoljem, v nasprotnem primeru ti ga posodimo mi. <a href="https://codeweek.eu/events/" target="_blank">Preberi več.</a></p>

<h4>Lego roboti</h4>
<p><strong>Mestna knjižnica Kranj |</strong> Robotizacija in avtomatizacija sta panogi, ki vse močneje vplivata na naš vsak dan. Tako v vsakodnevnem življenju, v prometu, v kuhinji in v stanovanjih, kot tudi v industriji in gospodarstvu. Zato smo v Mestni knjižnici Kranj za udeležence, stare od 12. do 15. let, pripravili zanimivo delavnico LEGO robotov, kjer se bodo spoznali z delovanji robotov, senzorjev in osnovami programiranja. Udeleženci delavnic se bodo med drugim naučili: osnov robotike (spoznali bomo način delovanja robotov in procese, ki se pri robotih odvijajo), osnove programiranja (robota bomo naučili prepoznati objekt z laserjem in slediti začrtani poti). <a href="https://codeweek.eu/events/" target="_blank">Preberi več.</a></p>

<h4>Računalniška igra</h4>
<p><strong>Mestna knjižnica Kranj |</strong> Programiranje različnih računalniških in mobilnih iger je postalo pravi hit. Ampak kako sploh začeti programirati? Kakšni programski jeziki obstajajo, kaj zmorejo in kako se z njimi ustvarja? Vse to in še več bomo spoznali na delavnici, kjer bomo na koncu izdelali tudi čisto svojo igro in ji postavili tudi svoja pravila. Naučili se bomo procesov, ki v programiranju omogočajo, da pravilno segmentiramo naše delo in izzive, ki nam jih le to nalaga. Računalniško igro bomo lahko tudi objavili na spletu in jo s sabo odnesli domov. Delavnica je primerna za mlade od 15. do 18. leta starosti. <a href="https://codeweek.eu/events/" target="_blank">Preberi več.</a></p>

<h4>Selenium -  Kaj lahko internetni brskalnik naredi namesto tebe?</h4>
<p><strong>Web Ninja |</strong> Selenium je programsko orodje, ki se izvaja direktno v spletnem brskalniku in omogoča avtomatizacijo preprostih ali pa tudi zelo zapletenih nalog. Kako zapletenih? Je odvisno od tvojega znanja. V dotičnem predavanju boš spoznal kako enostavno je dodati Selenium orodje v tvoj brskalnik in kako lahko avtomatiziraš mučna ponavljajoča dela. Vsi vemo, da danes preživimo veliko časa po naših spletnih brskalnikih in zakaj se nebi tvojega dela dalo olajšati oz. avtomatizirati in tako svoj dragoceni čas posvetiš bolj zabavnim opravilom. Delavnico v Coworkingu Kovačnica, primerno za mlade od 16. leta dalje, bo vodil Rok Meglič, Web Ninja, ki je bil 10 let programer, imel je svojo spletno agencijo in jo pri 23 letih prodal ter vmes še poslovno sodeloval pri Optiwebovi zgodbi. <a href="https://codeweek.eu/events/" target="_blank">Preberi več.</a></p>

<h3>V Krškem</h3>

<h4>CodeDay</h4>
<p><strong>FabLab Stikalnik Krško |</strong> Delavnica bo potekala 6. oktobra 2018 med 10. in 17. uro, sodelovalo bo 6-7 mentorjev. To bo zabaven in zanimiv dan, poln softverskih in hardverskih aktivnosti: roboti, Linux, Python, Scratch, Raspberry Pi, lasercut, 3D tiskalnik, Arduino, elektronika ... Delavnica v Stikalniku v Krškem je namenjena mladim 12.-18. leta. <a href="https://codeweek.eu/view/163117/codeweek" target="_blank">Preberi več.</a></p>

<h3>V Novem mestu</h3>

<h4>Robotika in programiranje</h4>
<p><strong>Razvojni center |</strong> Roboti znajo samo to, česar jih naučimo. Na delavnicah bomo sestavili preproste robote in jih upravljali s pomočjo enostavnih ukazov. Kot osnovo bomo uporabili Lego WeDo izobraževalne komplete, kjer bojo otroci lahko spoznali, kako se roboti odzivajo na naše ukaze. Ukaze lahko oblikujemo tudi v različnih programskih okoljih, kot je npr. Scratch, in jih prek vmesnikov prenesemo na robote. Delavnica, primerna za otroke 7-11 let bo v Podjetniškem inkobatorju v Novem mestu. <a href="https://codeweek.eu/search/?country_iso=SI" target="_blank">Preberi več.</a></p>

