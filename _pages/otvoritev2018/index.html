---
layout: subpage_plain
title: Otvoritev - Code Week 2018
permalink: /otvoritev2018/
---
<p class="intro">Otvoritev Tedna programiranja bomo v Sloveniji obeležili z dogodkom <em>Everyone can code and be creative</em>, ki bo 6. oktobra ob 10. uri na Fakulteti za elektrotehniko v Ljubljani. V okviru letošnjega Tedna programiranja, ki bo potekal do 21. oktobra, se bodo v tem času zvrstili še številni drugi zanimivi dogodki in delavnice.</p>

<p><a href="https://codeweek.eu/events" target="_blank">Poiščite delavnice na zemljevidu!</a></p>

<p>V soboto, 6. oktobra, ob 10. uri bodo zbrane najprej pozdravili ambasadorka projekta Code Week <strong>Katja Koren Ošljak</strong>, koordinatorica Mreže FabLab <strong>dr. Emilija Stojmenova Duh</strong> in predstavnik Fakultete za elektrotehniko. Sledil bo krajši pogovor o pomenu digitalnega opismenjevanja za prihodnost Slovenije, v katerem bo sodeloval državni sekretar z Ministrstva za javno upravo <strong>Leon Behin</strong> in direktor podjetja 3fs <strong>Andraž Logar</strong>. Otvoritveno slovestnost in pogovor z gosti bo moderiral <strong>Matej Praprotnik</strong>.</p>

<h3>Delavnice istočasno po različnih krajih v Sloveniji</h3>

<p>Po krajši otvoritveni slovesnosti bodo vse do 13. ure na Fakulteti za elektrotehniko <strong>v Ljubljani</strong> potekale različne delavnice. Hkrati bodo v sklopu dogodka številne delavnice potekale tudi na drugih lokacijah po Sloveniji – <strong>v Mariboru, Kranju, Novem mestu in Krškem</strong>. Organizirali jih bodo partnerji mreže FabLab in podporniki projekta Code Week. Udeleženci bodo osvajali računalniško mišljenje, se učili programiranja in drugih veščin, ki gradijo pismenost 21. stoletja. V Ljubljani se bodo delavnic udeležili tudi mladi iz Zavoda MISSS, dnevnega centra za otroke in mladostnike. Dogodek organiziramo v sodelovanju s FabLab mrežo Slovenije in ob podpori podjetja Google.</p>

<hr>
  
<h3>V Ljubljani:</h3>

<p>Parkiranje za udeležence ljubljanskih delavnic bo možno na parkirišču fakultete, po delavnicah pa bomo mladim programerkam in programerjem postregli z lahkim kosilom.</p>

<h4>Računalniške igrice tvojih staršev</h4>
<p><strong>Društvo računalniški muzej |</strong> Računalniške igre današnjih generacij so veliko naprednejše od iger, izdelanih za prve osebne računalnike. A čeprav so bile te igre izdelane pred desetletji in tehnično ter oblikovno manj dovršene, za uporabnike niso bile nič manj privlačne od današnjih. O razlikah med starimi in novimi igrami se na delavnici ne bomo le pogovarjali ampak jih bomo tudi izkusili. V ta namen bomo priključili nekaj legendarnih računalnikov iz zbirke Računalniškega muzeja, kot so ZX Spectrum, Commodore in Atari in na njih pognali igrice, ki so jih nekoč igrali starši udeležencev delavnice. Ob tem se bomo dotaknili tudi tehniških in kulturnih kontekstov, v katerih so računalniške igre nastajale nekoč in jih primerjali s sodobno produkcijo iger. <a href="https://docs.google.com/forms/d/e/1FAIpQLSfpnvjfbDK5K4hzkNs9iv9PWyHlGwnAm2t_wRenDaumWlOpDA/viewform?usp=sf_link" target="_blank">PRIJAVA ></a></p>

<h4>Računalniki v kemiji</h4>
<p><strong>Slovensko društvo ljubiteljev kemije in Institut Jožef Stefan |</strong> Računalniki znanstvenikom pomagajo spremljati kemijske poskuse, kadar želijo izvedeti, kaj se med kemijsko reakcijo dogaja. S senzorji lahko natančno izmerijo ali in za koliko se med reakcijo spremeni temperatura in pH snovi. Za enega od poskusov bomo izdelali tudi temperaturni senzor, ga priključili na mikrokrmilnik Arduino in sprogramirali, da bo na računalniškem zaslonu risal graf temperaturne spremembe. Delovanje senzorja bomo nato preizkusili s kemijskim poskusom, v katerem bomo v vodo stresli sodo bikarbono in citronsko kislino. Ob mešanju se bo sprožila reakcija in povzročila padec temperature zmesi, ki ga bo naš senzor zaznal. Razložili bomo navodila za izdelavo in delovanje preprostega pH metra, ki ga bomo nato ravno tako uporabili pri kemijskih poskusih. Delavnico, ki poteka v sodelovanju s Šolo eksperimentalne kemije, bosta vodila sodelavca Instituta Jožef Stefan, Matej Kovačič, Center za prenos znanja na področju informacijskih tehnologij - CT3 in Melita Tramšek, Odsek za anorgansko kemijo in tehnologijo. <a href="https://docs.google.com/forms/d/e/1FAIpQLSfM5C0jzucmUFGLAwpMu4hzikOGiAVzq0qJx_MiJv8fwy7d5Q/viewform?usp=sf_link" target="_blank">PRIJAVA ></a></p>

<h4>Vizualizacija podatkov z Arduinom</h4>
<p><strong>RampaLab |</strong> Osnove programiranja z Arduinom, senzorike in programiranja v Processingu. Udeleženci se bodo pobliže spoznali z vizualizacijo dobljenih podatkov. <a href="https://docs.google.com/forms/d/e/1FAIpQLSc7a-2uEkPXJBAl17Wj8-cZfPoe-L0Z6jm6p2pF6Yq_RnC9rA/viewform?usp=sf_link" target="_blank">PRIJAVA ></a></p>

<h4>Projekcija filma TOK [Flow]</h4>
<p><strong>RampaLab |</strong> V koprodukciji Rampe in RTV je nastal film TOK [Flow], ki govori o ženskah v poklicih, ki jih navadno povezujemo z moškimi, kot na primer programerka, tonska tehnica, skladateljica, pilotka itd. <a href="https://docs.google.com/forms/d/e/1FAIpQLSeWVZ9PBiaF6sxEelgOyRwt6mDRx8Lfmu54alC_uRlX3ZB3ZA/viewform?usp=sf_link" target="_blank">Napovednik filma in PRIJAVA ></a></p>

<h4>Varna šolska pot: Izdelava radarja za merjenje hitrosti vozil</h4>
<p><strong>MakerLab |</strong> Varna šolska pot je delavnica pri kateri udeleženci samostojno sestavijo v internet povezan Dopplerjev radar za merjenje hitrosti vozil in ga namestijo ob prometno šolsko pot. Udeleženci sestavijo elektronsko vezje, prilagodijo Arduino programsko kodo na platformi za izobraževanje Colibri IoT in povežejo Colibri Wing Doppler radar v odprto oblačno platformo Colibri.Network. Nato udeleženci radar namestijo na primerno mesto ob šolski poti. Podatki o količini vozil in njihovi hitrosti bodo zbrani in vizualizirani v oblačni platformi, lahko pa jih bodo primerjali tudi z ostalimi šolskimi potmi v Sloveniji. <a href="https://docs.google.com/forms/d/e/1FAIpQLScVrLD5h669pb5XSDvPkrKUVbzaTqMIh0exsG1joNBqmcB2Lw/viewform?usp=sf_link" target="_blank">PRIJAVA ></a></p>

<h4>Izdelaj svoj solarni powerbank</h4>
<p><strong>MakerLab |</strong> Udeleženci si bodo iz delov, ki jih bomo predhodno pripravili, sestavili polnilec za telefon, ki bo deloval na sončne celice. Najprej bomo razložili  sestavo končnega izdelka in preučili delovanje vseh komponent v sistemu. Nato si bomo pripravili vse komponente in začeli sestavljanje po posameznih korakih. Polnilec bo sestavljen iz sončne celice, USB vezja za polnjenje, Li-ion baterije in gumba za vklop in izklop polnjenja.  Na koncu bomo izdelek testirali in pritrdili v ohišje. <a href="https://docs.google.com/forms/d/e/1FAIpQLSdXR2GhFOYXkpR1CQcb_kiEFhkUWnUzZ9S-bZxN6Unn0weMIQ/viewform?usp=sf_link" target="_blank">PRIJAVA ></a></p>

<h4>Šola programiranja za otroke</h4>
<p><strong>Simbioza Genesis |</strong> Predstavitvena delavnica vključuje spoznavanje z LEGO WeDo 2.0, kjer se učimo prek 4. osnovnih korakov - 4C: Connect (povezovanje) Construct (sestavljanje), Contemplate (opazovanje), Continue  (nadaljevanje). Skupaj bomo raziskovali, modelirali in oblikovali rešitve, ter skozi praktične primere videli, kako pridemo do osnovnega znanja programiranja. Programiranje je veščina, ki je v 21. stoletju cenjena in iskana. ​Otrokom želimo omogočiti, da svoj prosti čas raje kot igranjem iger namenijo izdelavi iger in spletnih strani, da v njih vzpodbudimo ustvarjalnost hkrati pa urimo logično mišljenje in načrtovanje pri izvedbi projekta. Promocijska delavnica je namenjena vsem otrokom med 5. in 11. letom ter je v tednu CodeWeek brezplačna. <a href="https://docs.google.com/forms/d/e/1FAIpQLScv869PdI9Y5V46VcmycvCcp3pKyIHQg1IIk1OukRApcGvLZw/viewform?usp=sf_link" target="_blank">PRIJAVA ></a></p>

<h4>Spoznajmo malino! // Uvod v programiranje z Raspberry Pi-jem</h4>
<p><strong>Mladinski tehnološki center 404 |</strong> Na delavnici se bomo podali v razburljiv svet programiranja in elektrotehnike. Najprej bomo spoznali mikroračunalnik Raspberry Pi, nato pa izbrali nekaj osnovnih elektronskih komponent, jih povezali in upravljali s programsko kodo. <a href="https://docs.google.com/forms/d/e/1FAIpQLSe5Mfj0lBzVhMxLJh6tdK20aWmrr7L7QbNzdFUOWFhM513lxg/viewform?usp=sf_link" target="_blank">PRIJAVA ></a></p>

<h4>Malina in zvočnik // Raspberry Pi kot predvajalnik glasbe</h4>
<p><strong>Mladinski tehnološki center 404 |</strong> Vzeli bomo zvočnik in ga priklopili na Raspberry Pi. Nato pa dodali še nekaj tipk in s pritiskom na njih predvajali svoje najljubše pesmi. <a href="https://docs.google.com/forms/d/e/1FAIpQLScOmTezFFtK1WoF1xD8XbEsMkdAKlJkjYMmqsFSQC4wmy7WhA/viewform?usp=sf_link" target="_blank">PRIJAVA ></a></p>

<h4>Blockchain za radovednice (in radovedneže)</h4>
<p><strong>CodeCatz |</strong> Zagotovo ste že slišali za blockchain in za kriptovaluto Bitcoin.  Ali veste, kakšna je razlika med njima? Mateja & Blendor vas bosta zabavala ob resnih vprašanjih kot so: kaj je tehnologija veriženja blokov (ne, ne gre za gradbeništvo), zakaj vsi govorijo o Ethereumu (je to fantazijska dežela?), kako so pogodbe lahko pametne (kakšne pogodbe?!), kaj početi z vsem tem ter kako in zakaj sploh začeti? Izvajata dr. Mateja Verlič Brunčič, COO @ Equaleyes, Code Week ambasadorka in CodeCatz, ter Blendor Sefaj, tehnološki navdušenec in poznavalec kriptosveta, moderator wwwhmb.si. <a href="https://docs.google.com/forms/d/e/1FAIpQLSeX4WAmF2c3ntZ4piV2cbhtwh9L1I8o42iyfCBj3tQ8BsTITg/viewform?usp=sf_link" target="_blank">PRIJAVA ></a></p>

<h4>Spajkanje elektronskih vezij</h4>
<p><strong>LPVO |</strong> Na delavnici boste sestavili tiskano vezje z elektronskimi komponentami, kot so upori, kondenzatorji, LED in digitalnimi čipi. Spoznali se boste s spajkanjem in različnimi tehnologijami elementov. Končno vezje boste lahko odnesli domov.</p>

<hr>

<h3>V Kranju:</h3>

<h4>Greenfoot - prvi koraki v Javi</h4>
<p><strong>Fakulteta za organizacijske vede |</strong> Greenfoot je orodje, ki omogoča zabaven uvod v programiranje za mlade od 14. do 18. leta starosti. V interaktivnem vizualnem svetu se naučimo objektnega programiranja v Javi. Z igralci, ki živijo v svojem svetu sestavimo igro, simulacijo ali drug grafični program. Interaktivno razvojno okolje je enostavno, namenjeno prav tistim, ki se s programskim jezikom šele spoznavajo. Greenfoot okolje je dovolj enostavno, da ga lahko uporabljajo začetniki, hkrati pa Java omogoča razvoj impresivnih aplikacij. Orodje Greenfoot je bilo razvito prav z namenom poučevanja programskega jezika Java, tako da je uporabniški vmesnik enostaven. V okviru delavnice bomo izdelali kratko igro, ki jo boste lahko nadgradili z novimi idejami. <a href="https://docs.google.com/forms/d/e/1FAIpQLSfKXL5Cq3b4pChX0vbRneGLoplabb93UtD87jxbwspdStwq-g/viewform?usp=sf_link" target="_blank">PRIJAVA ></a></p>

<h4>Arduino začetna delavnica</h4>
<p><strong>Klub OpenLab |</strong> Te zanimajo pametni domovi? Želiš pobližje spoznati Internet stvari – IoT? Želiš svoj dom opremiti s senzorji gibanja, kakovosti zraka in hrupa ali pa morda kar s portalom za upravljanje doma? Morda pa se le želiš naučiti nekaj novega? Naredi prvi korak in se nam pridruži na Arduino začetni delavnici, kjer se boš seznanil/a s programiranjem mikrokrmilnika Arduino. Brez skrbi, začeli bomo pri osnovah. Na delavnici se boš naučil/a, kako mikrokrmilnike povezati z različnimi senzorji in že si na pravi poti, da izpelješ svoj prvi projekt. Zaželeno je, da na delavnico prineseš svoj prenosni računalnik z nameščenim Arduino razvojnim okoljem, v nasprotnem primeru ti ga posodimo mi. <a href="https://docs.google.com/forms/d/e/1FAIpQLScRI_x2Dn3g9s3kaBWvmvCNYYYpgxvxUuLitMCvHQon9V7Qqw/viewform?usp=sf_link" target="_blank">PRIJAVA ></a></p>

<h4>Lego roboti</h4>
<p><strong>Mestna knjižnica Kranj |</strong> Robotizacija in avtomatizacija sta panogi, ki vse močneje vplivata na naš vsak dan. Tako v vsakodnevnem življenju, v prometu, v kuhinji in v stanovanjih, kot tudi v industriji in gospodarstvu. Zato smo v Mestni knjižnici Kranj za udeležence, stare od 12. do 15. let, pripravili zanimivo delavnico LEGO robotov, kjer se bodo spoznali z delovanji robotov, senzorjev in osnovami programiranja. Udeleženci delavnic se bodo med drugim naučili: osnov robotike (spoznali bomo način delovanja robotov in procese, ki se pri robotih odvijajo), osnove programiranja (robota bomo naučili prepoznati objekt z laserjem in slediti začrtani poti). Delavnica bo potekala vsak dan <strong>med 8. in 12. oktobrom</strong> od 17. do 19. ure.<a href="https://docs.google.com/forms/d/e/1FAIpQLSeRUZfpNc-e4jnhj3tlXbIEkGtK_SNFNXyQl5b3muOkv5qkMg/viewform?usp=sf_link" target="_blank">PRIJAVE ></a></p>

<h4>Računalniška igra</h4>
<p><strong>Mestna knjižnica Kranj |</strong> Programiranje različnih računalniških in mobilnih iger je postalo pravi hit. Ampak kako sploh začeti programirati? Kakšni programski jeziki obstajajo, kaj zmorejo in kako se z njimi ustvarja? Vse to in še več bomo spoznali na delavnici, kjer bomo na koncu izdelali tudi čisto svojo igro in ji postavili tudi svoja pravila. Naučili se bomo procesov, ki v programiranju omogočajo, da pravilno segmentiramo naše delo in izzive, ki nam jih le to nalaga. Računalniško igro bomo lahko tudi objavili na spletu in jo s sabo odnesli domov. Delavnica je primerna za mlade od 15. do 18. leta starosti. Delavnica bo potekala vsak dan <strong>med 15. in 19. oktobrom</strong> med 17.00 in 18.30. <a href="https://docs.google.com/forms/d/e/1FAIpQLSfVSy6FL0N8GfMDl0WVV_efa3q7UWJFAS0KOHhVXSzav6d_tw/viewform?usp=sf_link/" target="_blank">PRIJAVE ></a></p>

<h4>Selenium -  Kaj lahko internetni brskalnik naredi namesto tebe?</h4>
<p><strong>Web Ninja |</strong> Selenium je programsko orodje, ki se izvaja direktno v spletnem brskalniku in omogoča avtomatizacijo preprostih ali pa tudi zelo zapletenih nalog. Kako zapletenih? Je odvisno od tvojega znanja. V dotičnem predavanju boš spoznal kako enostavno je dodati Selenium orodje v tvoj brskalnik in kako lahko avtomatiziraš mučna ponavljajoča dela. Vsi vemo, da danes preživimo veliko časa po naših spletnih brskalnikih in zakaj se nebi tvojega dela dalo olajšati oz. avtomatizirati in tako svoj dragoceni čas posvetiš bolj zabavnim opravilom. Delavnico v Coworkingu Kovačnica, primerno za mlade od 16. leta dalje, bo vodil Rok Meglič, Web Ninja, ki je bil 10 let programer, imel je svojo spletno agencijo in jo pri 23 letih prodal ter vmes še poslovno sodeloval pri Optiwebovi zgodbi. Delavnica bo <strong>v torek, 9. oktobra ob 18. uri</strong>. <a href="https://docs.google.com/forms/d/e/1FAIpQLSf0GWEhDBU80uHqasdKSJ7tZMknkrIvyi_1TKUGM-S1LGQbCw/viewform?usp=sf_link" target="_blank">PRIJAVE ></a></p>

<h4>Alice 3 - uvod v programiranje</h4>
<p><strong>Fakulteta za organizacijske vede |</strong> Alice 3 ponuja enostaven in kreativen prvi stik s programiranjem za mlade od 12. do 18. leta starosti. Z obsežno knjižnico zabavnih modelov, v večini likov iz knjige Alica v čudežni deželi, sestavimo zanimivo zgodbo in jo brez posebnega predznanja prikažemo v 3D okolju. Vse gradnike enostavno povlečemo iz knjižnice in sestavljamo bloke programske kode. Z Alice 3 s programiranjem seznanimo osnovnošolce, ali pa jo uporabimo za predstavitev principov objektnega programiranja v okviru višješolskega izobraževanja.  Celotna zgodba, ki jo sestavljamo v okolju Alice 3 je zapisana v programskem jeziku Java in omogoča enostaven prenos v druga razvojna okolja. <strong>Delavnica bo 9. oktobra ob 15. uri</strong> <a href="https://codeweek.eu/events/" target="_blank">Preberi več.</a></p>

<hr>

<h3>V Mariboru:</h3>

<h4>G-code-week 2018</h4>
<p><strong>Kreatorlab |</strong> Se želiš naučiti programirati heavy machinery, kot so CNC-rezkalnik, plazemski rezalnik, laser ali 3D tiskalnik? Si želiš sam/a izdelati izdelke iz širokega nabora materialov? Nauči se programskega jezika G-code na naših brezplačnih delavnicah, ki jih organiziramo v okviru Evropskega tedna programiranja 2018. <strong>Delavnica bo 6. 10. od 10.00 do 13.00</strong>. Vabimo učence, dijake in mlade po duši v prostore Kreator:Lab-a na Tkalskem prehodu 4 v Mariboru. Naučil/a se boš osnov G-kodiranja, spoznal/a delovanje CNC-rezkarja in si iz lesa izrezal/a svojo kreacijo. Ker je število mest omejeno, je priporočljiva <strong>prijava na boris@kreatorlab.si</strong>. Prijavnico za mladoletne udeležence izponiti in podpisati starši ali zakoniti zastopniki (pred dogodkom). <a href="https://codeweek.eu/events/" target="_blank">Preberi več.</a></p>

<h4>Ustvarjalno računalništvo</h4>
<p><strong>Spreten.si |</strong> Program ustvarjalnega računalništva spreten.si poteka na mariborski Fakulteti za naravoslovje in matematiko vse leto. V Tednu programiranja <strong>od 8. do 12. oktobra bodo v svoje delavnice brezplačno vključili vse osnovnošolske otroke</strong>, ki jih zanima programiranje, izdelovanje igric, vodenje robotkov, oblikovanje 3D predmetov in podobno. Delavnice so tako za mlajše kot starejše začetnike in nadaljevalce. Ob prijavi na Teden programiranja izberite še primerno delavnico za vašega otroka. <a href="http://spreten.si/prijavnica/" target="_blank">PRIJAVA ></a></p>

<hr>

<h3>V Krškem:</h3>

<h4>CodeDay</h4>
<p><strong>FabLab Stikalnik Krško |</strong> Delavnica bo potekala 6. oktobra 2018 med 10. in 17. uro, sodelovalo bo 6-7 mentorjev. To bo zabaven in zanimiv dan, poln softverskih in hardverskih aktivnosti: roboti, Linux, Python, Scratch, Raspberry Pi, lasercut, 3D tiskalnik, Arduino, elektronika ... Delavnica v Stikalniku v Krškem je namenjena mladim 12.-18. leta. Poleg tega bo istočasno potekala tudi otvoritev FabLaba Stikalnik, tako da ste še posebej vabljeni v njihove nove lepe prostore!<a href="https://docs.google.com/forms/d/e/1FAIpQLSdaVQuU1_Lfj8sgsZ6PgWkyUkic0OP8Zd6TpEWu-gjRUGoU7g/viewform" target="_blank">PRIJAVE ></a></p>

<hr>

<h3>V Novem mestu:</h3>

<h4>Programiranje za otroke</h4>
<p><strong>Razvojni center Novo mesto pod okriljem MakerSPACE iNOVOtivno MESTO - SCiDROM |</strong> Programiranje je predpogoj za upravljanje računalnikov. Ustrezna komunikacija in razumevanje delovanja strojev, robotov in računalnikov zahteva poznavanje računalniške abecede - programov, ki omogočajo interakcijo med strojnim in človeškim jezikom. Otroci ta znanja lahko spoznajo tudi skozi igro in namen delavnice je, da bodo otroci z uporabo programskega jezika Scratch in spletnimi aplikacijami v okviru projekta "Ura za kodo" na enostaven način preko igre vstopili v svet programske kode. Na isti dan bo na ŠC v Novem mestu tudi  otvoritev novega MakerSpace-a. <a href="https://docs.google.com/forms/d/e/1FAIpQLSdwPOnHzgp-oBGbG3hWrEzKdE5zvsWuDEFTWrI5ZMn12IMGlQ/viewform?usp=sf_link" target="_blank">PRIJAVA ></a></p>

<hr>

<h3>V Kopru:</h3>
<h4>Digital Dock Koper</h4>
<p><strong>UIP Univerzitetni razvojni center, Inkubator Primorske in Zavod Mehatrona |</strong> Digital Dock Koper se bo odvijal v Univerzitnem inkubatorju Primorske v soboto, 6. oktobra, od 10. do 12. ure. Namen delavnice je izzvati dijake, študente in mlade kreativce k programiranju, ustvarjanju prototipov, produktov in storitev. Kot tokratni izziv se bomo na delavnici učili, kako sprogramirati barvni LED-trak. Svetlobni trak sestavlja veliko število svetlečih diod (LED). Vsako od njih lahko prižgemo v poljubni barvi. Z zaporednim prižiganjem lahko ustvarimo vtis gibanja lučk. Z dodatnim prijemi lahko sprogramiramo lastne barvne figure. Krmilna naprava bo Arduino, program pa bomo napisali skupaj. Delavnico bo vodil Andrej Florjančič iz Mehatrone.</p>

<hr>

<h3>Celju:</h3>
<h4>Mala šola programiranja</h4>
<p><strong>Luka Kit in MCC |</strong> Na tečaju osnov programiranja otroci spoznavajo osnovne principe računalniške logike - računalništvo brez računalnika, programirajo s programom Scratch, izdelujejo preproste računalniške igre. Dobivajo se vsak torek, njihovo srečanje ob otvoritvi projekta Code Week 9. oktobra pa bo posvečeno praznovanju programiranja. <strong>Prijavo pošljite na kodreanu@gmail.com.</strong></p>

<hr>

