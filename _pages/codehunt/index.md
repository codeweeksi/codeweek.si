---
layout: subpage_plain
title: Lov na kodo
permalink: /lov-na-kodo/
---

Smo v času strašne vojne, ki lahko uniči svet.

Uporniki iz plemena **Lovcev na kodo** so sovražniku uspeli izmakniti načrte za izdelavo najmočnejšega orožja, imenovanega **Črni bot**. Zlovešči bot grozi, da bo s svojo močjo uničil celoten planet. To pa mu lahko preprečijo samo Lovci na kodo. A le, če bodo pravočasno rešili vse programerske uganke!


## Kako poteka igra?
Igra Lov na kodo je brezplačna in poteka na prostem, na šolskem dvorišču, v parku ali na športnem igrišču … Za igranje potrebuješ **pametni telefon**, aplikacijo **Telegram** in še aplikacijo za **skeniranje QR kod**.

Igro sestavlja več etap. V vsaki etapi mora ekipa čimprej priti do lokacije, kjer je skrita QR koda. Ko člani ekipe kodo najdejo, jo skenirajo in pri njej naredijo ekipni selfi - nato prejmejo programersko uganko. Šele ko na uganko pravilno odgovorijo, prejmejo koordinate naslednje lokacije, s čimer začnejo novo etapo igre.


## Demo video
Oglej si video in sodeluj v interaktivni predstavitvi Lova na kodo. V videu avtorji igre tečejo namesto tebe, ko bo šlo zares pa se bo treba zanesti na lastne noge! :)

<iframe width="560" height="315" src="https://www.youtube.com/embed/8tu0XYLRqaM" frameborder="0" allowfullscreen></iframe>

## Navodila za igralce
* Lov na kodo je ekipna igra, ekipo sestavljata najmanj 2 člana.
* Vsaka ekipa potrebuje en pametni telefon, na katerem naj bosta nameščeni 2 aplikaciji: Telegram in poljubna aplikacija za skeniranje QR kod.
* Organizator igre ekipam posreduje navodila za prijavo s QR kodo ali povezavo za registracijo.
* Ob registraciji si mora ekipa izbrati ime, vpisati število članov, naložiti svojo sliko (avatar ekipe) in rešiti uganko za ogrevanje.
* Po registraciji bodo ekipe obveščene o startni lokaciji, kjer se ob uri začetka igre zberejo vsi tekmovalci.
* Igro običajno sestavlja 10 etap: 
 1. Na koncu vsake etape je skrita QR koda, ki jo morate poiskati in skenirati, 
 2. zatem narediti ekipni selfi in 
 3. rešiti uganko.
* Šele ko vpišete pravilen odgovor, prejmete koordinate naslednje lokacije, s čimer se začne nova etapa igre. 
(Če odgovorite napačno, boste morali počakati 1 minuto, preden boste lahko ponovno odgovarjali.)
* Igra se zaključi, ko prispete na cilj zadnje etape in rešite še zadnjo, najtežjo uganko.
* Zmaga najhitrejša ekipa, ki bo opravila vse etape: v pravem zaporedju našla vse skrite QR kode in pravilno rešila vse uganke.

## Organizirajte svoj Lov na kodo
Igro Lov na kodo lahko organizirate sami - v vašem kraju, v parku, gozdu ali na šolskem dvorišču. Sledite
<a href="https://drive.google.com/open?id=0B_RI6J8gJoLEQ3FYczJoYmxSN2M" target="_blank">navodilom v slovenščini</a> in ne pozabite vašega Lova na kodo vpisati na <a href="http://events.codeweek.eu" target="_blank">Codeweekov zemljevid</a>.

<hr>

<div class="media">
  <div class="media-left">
    <a href="#">
      <img class="media-object logo-small" src="{{ site.baseurl }}/assets/img/partners/urbino_400x400.png" alt="...">
    </a>
  </div>
  <div class="media-body">
    <h4 class="media-heading">Univerza Urbino</h4>
    Lov na kodo so razvili zaposleni na <a href="http://informatica.uniurb.it/en/home-en/" target="_blank">Univerzi Urbino v Italiji</a>.
  </div>
</div>
